<?xml version="1.0" encoding="utf-8"?>
<resources>
    <string-array name="general_addiction_question_answers">
        <item>Ulusal ve uluslararası düzeyde alkol ve madde kullanımlarını sınırlandırıcı veya yasaklayıcı bazı politikalar yürütülmektedir. Yasaklayıcı politikaların bireylerin bağımlılık davranışı üzerine ters yönde bir etkisi olduğu düşünülse de, aslında temel amaç bireylerin alkole/maddeye ulaşımını zorlaştırmak veya engellemektir. Yapılan çalışmalar, bu politikaların alkol ve madde kullanım miktarlarının azalmasına katkı sağladığını ortaya koymaktadır.  Bireyler yasaklarla genellikle alkol/madde kullanımı sonucunda karşılaşmaktadır. Bununla birlikte, bazı ülkelerde bazı maddelerin kullanımının serbest olması genellikle yanlış yorumlanmaktadır. Bu uygulamaların amacı, madde kullanımının denetim altında olmasını sağlayarak zarar azaltmak, bireylerin daha fazla kullanmasının önüne geçmektir.</item>
        <item>Ebeveynlerin doğru rol modelleri olması lazım. Ebeveynlerin alkolik olmaması yetmez. Çünkü zaten alkolik bir ebeveyni çocuk rol model almaz. Aksine, bu şekilde büyüyen çocukların alkolden daha çok nefret ettiklerini biliyoruz.

Ancak ailenin içinde alkolün çeşitli vesilelerle bir eğlence aracı olarak sık kullanılması, alkolün çok güzel bir şey olarak sunulması, bir kültür olarak bunun çocuğa verilmesi o çocuğun da alkol kullanmasını kolaylaştırır. Ve eğer genetik bir yatkınlığı varsa veya daha ileriki dönemlerde yaşayacağı bir takım streslerle, sorunlarla bu bir bağımlılığa dönüşebilir. Öte yandan ebeveynin çocuğuyla iletişimi de çok önemli.

Ebeveyni ile iletişimi bozuk olan gençlerde; mesela çok aşağılanan, hor görülen, hiçbir yaptığı beğenilmeyen, sürekli eleştirilen çocuklarda alkol ve uyuşturucuya yönelmeyi sık görüyoruz. Bunun tam tersi çok fazla şımartılan, hiçbir sınır konulmayan, ne zaman geldiği-gittiği belli olmayan daha küçük yaşlardan itibaren çok geç saatlerde dışarıda kalmasına kontrolsüz bir şekilde izin verilen gençlerde de yine bu tehlike çok fazla. </item>
        <item>Türk Dil Kurumuna göre tiryakiliğin tanımı “afyon, tütün, kahve, çay vb. keyif veren maddelere alışmış olan kimse” şeklindedir. Tiryakilik alışkanlık anlamında kullanılmakta; toplum arasında yukarıda sayılan maddelere olan düşkünlük, bağımlılığa nazaran daha hafifletilmiş bir kelimeyle ifade edilmektedir. Bağımlılık dendiğinde ise bir hastalıktan söz edilmektedir.</item>
        <item>Madde bağımlılığı, tüm dünyanın karşı karşıya olduğu, gün geçtikçe artarak devam eden ve toplumsal düzeni ağır hasarlara uğratan en önemli sorunlardan biridir. Bağımlılık yapıcı maddeler; öncelikle kişinin kendisinde olmak üzere, ailesinde ve toplumda ciddi yaralar oluşturmaktadır. Problemli geçen bir çocukluk ve ergenlik dönemi, başarısız geçen bir eğitim hayatı, düzensiz seyreden iş hayatı, sorunlu bir evlilik ve aile hayatı gibi; bireysel ve toplumsal yaşamı olumsuz etkileyecek birçok duruma sebep olmaktadır.

Bağımlılık, yalnızca bağımlı bireyin dünyasını etkilememektedir. Bu hastalığı çok büyük bir ölçekte değerlendirmek gerekir. Aileden yalnızca biri dahi bağımlı olduğunda, bu diğer bütün aile fertlerini doğrudan etkilemektedir. Fakat bahsettiğimiz ölçek aile ile sınırlı kalmamaktadır. Ailenin yanı sıra toplumu, kültürel yapıyı ve daha pek çok faktörü aşama aşama etkileyen ve dönüştüren bir hastalıktır.</item>
        <item>Bağımlılık; yalnızca belli insanların, belli çevrelerin, belli kültür ve toplumların başına gelen bir durum değildir. Aksine herkesin karşılaşabileceği bir durumdur. İnsan yaratılışı gereği savunmasız olarak geldiği dünyada bir şeylere bağlanarak hayatta kalma mücadelesi verir ve yaşı ilerledikçe farklı bağımlılıklar geliştirir. Bireyler, hayatlarının ilk yıllarında anne-babalarıyla başladıkları bu süreçte; yaşadıkları sorunlardan kaçmak için bir baş etme yöntemi olarak maddeye başvurabilir.

Madde bağımlısı bireylerin bazı ortak kişilik özellikleri olduğu gözlemlenmiştir. Fakat bütün bağımlılar için ortak bir kişilik özelliğinden bahsetmek zordur. Yalnızca belli kişilik özelliğine sahip insanlar bağımlı olmamaktadır. Herkes bağımlı olabilir.</item>
        <item>Bağımlılığın önlenmesinde ailenin yeri aynı zamanda bize aile ve bağımlılık ilişkisinin ne derece kritik bir konumda olduğunu da göstermektedir. Önleme üzerine yapılabilecek bazı önemli noktalara aşağıda yer verilmiştir;
                <ul>
                    <li> \n\u2022 Anne-babalar çocukları için rol modeldir. Bu sebeple herhangi bir madde (sigara, alkol, kafein, esrar vb.) kullanmayarak, çocuklarına örnek olmalıdır.</li>
                    <li> \n\u2022 Anne-babalar çocuğun dünyasının beslendiği bir eğitim ve bilgi kaynağıdır. Bu sebeple; yasal olmayan maddeler, bunların etkileri ve sonuçları hakkında çocuklarını bilgilendirmelidir.</li>
                    <li> \n\u2022 Anne-babalar aile içindeki kuralları belirleyen, uygulayan ve ailenin alkol ve madde konusunda politikasını belirleyen kilit kişilerdir. Bu konuda bazı kural ve kısıtlamalar getirmeleri ve bunları uygulamaları önemlidir.</li>
                    <li> \n\u2022 Anne-babalar eğlenceli aile etkinliklerini düzenlemeli ve katılımcısı olmalıdır. Sıkıcılığa ve boş zamana yer bırakmayarak, alkol ile diğer maddelerin kullanıldığı etkinliklere olan merakı azaltmalıdır.</li>
                    <li> \n\u2022 Anne-babalar çocuklarının karşılaştığı akran baskısı durumlarında, nasıl basa çıkabilecekleri konusunda rehberlik yapmalıdır.</li>
                    <li> \n\u2022 Anne-babalar çocuklarının nerede vakit geçirdiklerini bilmelidir.</li>

                </ul>
        </item>
        <item>Bağımlılık kronik hastalıklara benzer özellikler gösteren bir hastalıktır; ancak doğru tedavi yöntemleri ile güzel başarılar elde etmek mümkündür. Tedavi sürecinde gönüllülük esastır, kişinin tedavi için istekli ve motive olması beklenir. Bağımlılık tedavisi genel olarak ayaktan ve yatarak yapılan tedavilerdir tıbbi tedavi sonrasında bireyin terapi ve rehabilitasyon programları içinde yer alması eski sosyal yaşamına geri dönmemesi ve yaşamını sağlıklı bir biçimde sürdürmesi tedavide başarı oranını artırmaktadır.</item>
        <item>Bu durumlarda paniklemememiz gerekiyor. Öncelikle ne yapmamamız gerektiğini söyleyelim. Kesinlikle bu durumu sıradanlaştırmamamız gerekiyor. Normal görmememiz gerekiyor. Bunun altında onun bireysel hikâyesinden, aile ilişkilerinden ya da bir takım nedenlerden kaynaklı sorunların olduğunu fark etmeliyiz. Dışlamak ya da toptan kabul etmek, ikisi de bizi çözüme götürmez.

Mümkünse öncelikle bir uzman desteğine yönlendirmeliyiz. Ailesini tanıyorsak uygun bir dille ailesini bu konuda haberdar etmeliyiz. Bu konuda arkadaşlığım zedelenir, bir daha görüşemem diye bir endişemiz ve sıkıntımız varsa, o zaman arkadaşımızı mümkünse yardım ve destek almaya özendirecek bir süreci işletmemiz gerekiyor. Bu bir psikolog, psikiyatr desteği de olabilir ya da profesyonel anlamda bir AMATEM, ÇAMATEM desteği de. Bunun dışında eğer ailevi bir sorun varsa, aile terapisi işletecek bir süreci var kılabilmek gerekiyor.

Kendi arkadaşlığımız dostluğumuz üzerinden tamir edebileceğimiz bir süreç, çözebileceğimiz sorunlar varsa belki bu noktada arkadaşımıza kişisel destekte bulunmalıyız. Ama bir şeyin altını tekrar ısrarla çiziyorum: Eğer arkadaşımızı, dostumuzu çok fazla seviyorsak, ondan etkileniyorsak ve bu konuda kendimizi yetersiz hissedip destek verme noktasında tereddüt halindeysek, kahramanlığa soyunmayacağız. Zira madde bağımlısı bir genç, çevresinde popülerdir, etkilidir.

Maalesef bu, arkadaşlık ilişkilerinde böyledir. Bu etkili ve popüler olma durumu bir süre sonra bizim ondan etkilenmemize, onu değiştireyim derken bizim de bir süre sonra hızlı bir şekilde madde kullanıcısına dönüşmemize zemin hazırlayabilir. Zira yaptığımız görüşmelerde “ben arkadaşıma yardım ederken, destek verirken maddeye başladım”, “aslında ben de bilmiyordum ve kullanmıyordum ama arkadaşım kullanıyordu, onu engellemeye çalışırken, onun ortamına dâhil olduktan sonra ben de madde kullanmaya başladım”, türünden edindiğimiz pek çok tecrübe var.

Bu sebeple mutlaka ve mutlaka profesyonel bir destek eşliğinde madde bağımlısı gencimizi, arkadaşımızı ikna edebilecek, onun karar verme süreçlerini inşa edebilecek ve onun kararlarını sağlayacak bir süreci işletmeye çalışmamızın doğru olduğunu düşünüyorum.</item>
        <item>Madde kullanımı açsısından, kadın ve erkekler arasında hem bağımlılığa başlama hem de bağımlılıktan kurtulma süreciyle alakalı yapılan araştırmalarda belli farkların olduğunu görüyoruz. Ergen erkekler bağımlılık sürecine çok daha hızlı bir şekilde dâhil olurken, ergen genç kızlar bu sürece daha düşük oranda ve daha geç dâhil oluyorlar. Bir bağımlı alt kültürü anlamında erkeklerin bağımlılık sürecini sürdürmeleri ve doğallığında bağımlılık etkilerini toplumsal ilişkilerde daha fazla hissettirmeleri daha yaygın ve daha net görülen bir durumdur.

Oysa bir bayanın gerek bir bağımlı alt kültürü oluşturma gerekse bunu devam ettirme noktasında daha kısıtlayıcı bir imkâna sahip olduğuna tanık oluyoruz. Fakat yaklaşık 7-8 yıldan beri, özellikle alkol sektörünün reklam amaçlı çalışmalarının bayanlar üzerinde yoğunlaştığına tanık oluyoruz. Bu anlamda araştırmalardaki oranların da zaman içerisinde değiştiğine tanık oluyoruz.</item>

    </string-array>
</resources>